= Sammendrag
:wysiwig_editing: 1
ifeval::[{wysiwig_editing} == 1]
:imagepath: ../images/
endif::[]
ifeval::[{wysiwig_editing} == 0]
:imagepath: main@unit-ra:unit-ra-datadeling-sammendrag:
endif::[]
:toc: left
:experimental:
:toclevels: 4
:sectnums:
:sectnumlevels: 9

== Hva er en referansearkitektur?

Digitaliseringsdirektoratet sier at
https://www.digdir.no/samhandling/referansearkitekturer/2131[Referansearkitekturer gir veiledning til utforming av arkitekturer og løsninger, ut fra
erfaring eller som målbilder]. Valg av innhold avhenger av hva man vil
oppnå og konteksten den skal brukes i. Referansearkitekturer kan være
konkrete, slik som en veiledning for å sette sammen et møbel.
Referansearkitekturer kan også være abstrakte, slik som
https://www.digdir.no/samhandling/rammeverk-digital-samhandling/2148[Rammeverk
for digital samhandling] som veileder utforming av *digitale* tjenester.
Begge varianter kan være svært nyttige, til hvert sitt bruk.

image:{imagepath}image1.png[Graphical user interface, application
Description automatically generated,width=624,height=248]

Figur 1 Spennet fra en konkret referansearkitektur for møbelbygging til
en abstrakt referansearkitektur eksemplifisert med Rammeverk for digital
samhandling fra Digitialiseringsdirektoratet

Referansearkitekturen for deling av data i høyere utdanning og forskning
skal veilede helhetlig, operasjonell datadeling på en måte som støtter
læring, forskning, innovasjon og administrasjon. For å oppnå denne
målsetningen må den inneholde veiledende modeller som spenner fra det
praktiske til det abstrakte. Referansearkitekturen inneholder modeller
som støtter to hovedformål:

[arabic]
. Etablere praktisk datadeling gjennom en teknisk datadelingsplattform
som består av felleskomponenter, deres tjenester samt felles prosesser
for deling av data
. Skape informasjon av hensiktsmessig kvalitet slik at data som deles på
plattformen har ønsket verdi

== Forventet gevinst

Referansearkitekturen skisserer ønsket infrastruktur og beste praksis
som øker oversikt og kontroll over data, samt forbedrer datakvalitet.
Økt oversikt muliggjør reduksjon av kompleksitet og kostnad når
unødvendige kopier av data og varianter av begreper fjernes. I tillegg vil oversikten gjøre det enkelt å finne relevante data for gjenbruk/viderebruk. 
Økt
kontroll muliggjør bedre sikkerhet og personvern. Når brukerne får
tilgang til forenklede og tilpassede datasett av høy kvalitet til sitt
bruk, vil effektivitet, endringsdyktighet og innovasjon økes.
Samhandling forbedres gjennom felles forståelse av data, tilgang til
hverandres data og støtte for faglig kontekst kalt domener med
tilhørende roller som har definert ansvar. I tillegg muliggjør
datatilgang kunnskapsbaserte beslutninger.

== Datadelingsplattformen

En ønsket datadelingsplattform er skissert i Figur 2. Figuren viser noen
funksjoner som er realisert av felleskomponenter i midten, som skal
benyttes av datatilbydere og datakonsumenter for å dele data.

image:{imagepath}image2.png[image,width=624,height=403]

Figur 2 Datadelingsplattform med felleskomponenter

Komponentene utfører publisering og gjenfinning av data som er
distribuert hos mange datatilbydere gjennom en sentral ressursportal.
Denne tilnærmingen sikrer både at konsumenter lett kan gjenfinne data
fra alle tilbydere på ett sted samtidig som datatilbydere beholder
råderett over hvem som får tilgang til sine data. Data blir forvaltet
hos datatilbydere som kjenner betydningen av dem og kan sørge for
tilgjengeliggjøring av oppdatert data rett fra kilden. Denne tilnærming
fremmer gjenbruk av data slik at endringer kan skje raskt og effektivt
kun ett sted, *kun en gang*. Denne tilnærmingen fremmer i tillegg
datadeling på tvers av virksomheter på plattformen.

Disse komponenter tilbyr datadelingstjenester som benyttes i
datadelingsprosesser. Den mest overordnede prosessen for datadeling i
referansearkitekturen er spesifisert i verktøykassen for deling av data
fra Digitaliseringsdirektoratet og er vist i Figur 4.

image:{imagepath}image3.png[Diagram Description automatically
generated,width=624,height=267]

Figur 4 Verktøykassen for deling av data fra Digitaliseringsdirektoratet

Den røde ringen i Figur 4 viser de stegne hos datatilbyderen som
omhandler arbeidet med å få oversikt over og tilgjengeliggjøre egne
datasett, kalt «orden i eget hus». Dette arbeidet er støttet av arbeidet
med informasjonsforvaltning, behandlet i neste seksjon.

== Forvaltning av informasjon som deles på plattformen

For at datadeling skal gi verdi må data som deles ha tilstrekkelig
kvalitet. Referansearkitekturen anbefaler at man organiserer og
forvalter informasjonen i sektorene med basis i sektorenes behov.

Vi kan dele sektorens prosesser i to kategorier, som vist i Figur 5.
Administrasjons- og støtteprosesser er forholdsvis stabile, og sektorene
har et mål om å standardisere disse på tvers av sektorene. Lærings- og
forskningsprosesser er mer dynamiske og ulike. Disse to typer prosesser
trenger forskjellige typer data. De sentrale administrative prosesser
benytter gjerne opplysninger om personer, studieemner eller
forskningsprosjekt. Disse opplysningene må være tilgjengelig der den
administrative prosessen kjøres, som kan gjerne være lokalt hos en
institusjon. Lærings- og forskningsprosesser har ofte behov for delte
dataressurser på tvers av institusjoner som for eksempel læringsobjekter
eller forskningsresultater. footnote:[Denne inndelingen er basert på
arbeid med valg av operasjonelle modeller beskrevet i «Enterprise
Architecture as Strategy» av Ross, Weill og Robertsen.]

image:{imagepath}image4.png[image,width=624,height=245]

Figur 5 Strategiske valg fra Handlingsplan for digitalisering i høyere
utdanning og forskning

Referansearkitekturen foreslår at begge typer prosesser kan støttes av
data i faglige kontekster vi kaller «domener», men på litt forskjellige
måter. Et administrativt domene kan omfatte konteksten til en
administrativ funksjon, som for eksempel studieadministrasjon. Domenen
vil dekke denne funksjonen i alle institusjonene som bruker samme
standard. Lærings- eller forskningsdomener vil omfatte den faglige
konteksten knyttet til et spesifikt bruksområde. Eksempler kan være
emnerelatert informasjon delt mellom studenter i samme emne eller
forskningskontekst i et forskningsprosjekt.

Referansearkitekturen foreslår videre at domenene kan organiseres som
vist i Figur 6. De administrative domenene har ansvar for basiskontekst
relatert til utførelse av læring og forskning, og vi kaller derfor disse
domenene «grunnleggende domener». Domener i lærings- og
forskningskontekst kaller vi «brukernære domener». Informasjon i
brukernære domener kommer fra den spesifikke brukskonteksten, men noe
gjenbrukes også fra grunnleggende domener. footnote:[Vi har hentet denne
tilnærmingen fra faglitteratur om Data Mesh av Zhamak Dehghani.]

image:{imagepath}image5.png[image,width=565,height=459]

Figur 6 Domener i UHF sektoren

Domenene vil ha behov for å forvalte prosesser, begreper og dersom det
er hensiktsmessig, også data. Et domene som skal støtte læring i et emne
for en gruppe studenter vil typisk ønske å forvalte informasjon om
oppgaver som hører til emnet, hvilke læringsobjekter som kan være
relevant og resultater knyttet til oppgavene. Administrative domener der
flere institusjoner deltar kan velge å forvalte prosessdefinisjoner og
begreper i domenet, mens tilhørende data kan forvaltes lokalt hos
institusjonen. Referansearkitekturen foreslår bruk av følgende roller
knyttet til domenene med forvaltningsansvar:

* **Behandlingsansvarlig**​ er ansvarlig for å behandle
personopplysninger på en lovlig, rettferdig og gjennomsiktig måte
(definert av Datatilsynet)
* **Domeneansvarlig**​, med ansvar for aktiviteter og tiltak innen
domenet for å sikre riktig kvalitet, utnytting og sikring av informasjon
i domenet
* **Begrepsansvarlig**​, med det faglige ansvaret for et begreps innhold

Informasjonsforvaltning basert på domeneansvar forutsetter at sektorene
blir enige om hvilke domener de skal forholde seg til og hvem som skal
bekle rollene koblet til dem. Referansearkitekturen foreslår at
koordinerende aktør (HKdir, Direktorat for høyere utdanning og
kompetanse) fasiliterer en prosess for å beslutte dette i sektorene.
Input til denne prosessen er pågående arbeid i sektorene innen
organisasjonsevner (kapabiliteter)^3^ og funksjonsanalyse rettet mot
arkiveringsbehov. Figur 7 viser et utdrag fra den Europeiske
kapabilitetsmodellen EUNIS footnote:[Capability model from EUNIS
(European University Information System Organization) 
https://app.powerbi.com/view?r=eyJrIjoiMThhNjkzNmItOGQ4NC00MDkzLWI3MDQtNzY0ZjA1MjQ5MzViIiwidCI6ImFlMWE3NzI0LTQwNDEtNDQ2Mi1hNmRjLTUzOGNiMTk5NzA3ZSIsImMiOjh9]
som innspill til denne prosessen.

image:{imagepath}image6.png[Graphical user interface, application
Description automatically generated,width=624,height=274]

Figur 7 Forslag til informasjonsforvaltningsdomener fra EUNIS modellen

== Økosystem for deling av data

Vi benytter både datadelingsplattformen og forvaltning av informasjon
som skal deles på plattformen i en visjon om et økosystem for deling av
data. Økosystemet består av aktører i domener som samhandler ved å tilby
og konsumere data. Disse aktørene utfyller hverandre i funksjon, og
samhandlingen skaper større verdi enn de enkelte aktører kan klare hver
for seg. Studenter, undervisere, forskere og tjenestetilbydere med flere
skal både skape, tilby, bearbeide og konsumere data på nye måter som gir
alle insentiv og gevinst.

Figur 7 viser et økosystem for deling av data i og mellom domener.
Funksjoner som er domenespesifikke, kalles her tjenesteprodukter.
Dataprodukter tilgjengeliggjøres og deles mellom domenene i økosystemet.
Domenene kan opptre som datatilbydere (tilbyr dataprodukt) og
datakonsumenter (datakonsum).

image:{imagepath}image7.png[image,width=624,height=441]

Figur 7 Et økosystem for deling av data i UHF-sektorene
